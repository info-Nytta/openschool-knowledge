# 7. hét – Random modul és játéklogika

> **Beadás:** commitold és pushold a megoldásaidat ebbe a repoba!
> A feladatok nehézség szerint vannak jelölve: ⭐ könnyű | ⭐⭐ közepes | ⭐⭐⭐ nehéz

---

Ezen a héten megismerkedsz a `random` modullal és játéklogikát készítesz. A véletlenszerűség sok programban fontos szerepet játszik – játékokban, szimulációkban és tesztelésben egyaránt.

> 💡 Minden feladat elején írd a fájl tetejére: `import random`

---

## 7.1 – Dobókocka ⭐
Írj programot (`feladat1.py`), amely dob egy kockával (1–6), és kiírja az eredményt.

## 7.2 – Többszöri dobás ⭐
Írj programot (`feladat2.py`). Kérd be, hányszor akar a felhasználó dobni! Dobd meg annyiszor a kockát, és írd ki a dobások listáját, összegét és átlagát.

## 7.3 – Kő-papír-olló ⭐⭐
Írj programot (`feladat3.py`). Készíts kő-papír-olló játékot! A gép véletlenszerűen választ, a játékos a billentyűzetről adja meg a választását (pl. `kő`, `papír` vagy `olló`). Írd ki, ki nyert.

## 7.4 – Lottóhúzás ⭐⭐
Írj programot (`feladat4.py`). Generálj 5 különböző véletlenszámot 1 és 90 között! (Ügyelj rá, hogy ne ismétlődjenek – használhatod a `random.sample()` függvényt!) Rendezd sorba és írd ki.

## 7.5 – Tippelős játék ⭐⭐⭐
Írj programot (`feladat5.py`). Írj tippelős játékot (mint a vizsga 2. feladata), **de** adjál hozzá egy nehézségi szintet:
- Könnyű: 1–10 közötti szám, korlátlan tipp
- Közepes: 1–50 közötti szám, max 10 tipp
- Nehéz: 1–100 közötti szám, max 7 tipp

A program a végén írja ki, hány tippből találta el.

## 7.6 – Memóriajáték ⭐⭐⭐
Írj programot (`feladat6.py`). A program generál egy véletlenszerű számsorozatot (pl. 3 szám 1–9 között), megmutatja 3 másodpercig, majd kitörli a képernyőt. A játékosnak vissza kell gépelnie a számokat. Minden körben eggyel több szám legyen! A játék addig tart, amíg a játékos hibázik.

> Tipp: `import time` és `time.sleep(3)` a várakozáshoz, `import os` és `os.system("clear")` a képernyő törléséhez (Windows-on `os.system("cls")`).

---

## 📚 Kapcsolódó anyagok

Az ehhez a héthez tartozó elméleti anyagot és további gyakorlófeladatokat itt találod:

- 📖 [Lecke: Random és játéklogika](../../doksik/tanulok/leckek/07-random-jatek.md)
- 📝 [Gyakorlófeladatok: Random és játéklogika](../../doksik/tanulok/feladatok/07-random-jatek.md)

## Dokumentáció

- [Python random modul](https://www.w3schools.com/python/module_random.asp)
- [Python while ciklus](https://www.w3schools.com/python/python_while_loops.asp)

## Beadás

1. Minden feladatot külön `.py` fájlba írj
2. Commitolj értelmes üzenetekkel
3. `git push` – ez a beadás!
